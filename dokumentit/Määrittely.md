#Määrittely

Miten löydetään tehokkaasti nopein tai lyhyin reitti kahden pisteen välillä?
Tähän ongelmaan on monia algoritmeja. Esimerkiksi Dijkstra ja A-star -algoritmit pystyvät ratkaisemaan tämän ongelman. Mutta mikä algoritmi kannattaa valita? Toteutan erilaisia verkkoalgoritmeja ja vertailen niiden toimintaa.

Lyhimmän polun etsivät algoritmit tarvitsevat avukseen aputietorakenteita, kuten kekoa. Keolle on kuitenkin erilaisia toteutuksia? Kannattaako valita Fibonacci vai - binomikeko? Toteutan erilaisia kekoja ja kokeilen, miten ne eroavat toisistaan. Eroavatko mitenkään?

Moni on tottunut käyttämään valmiita tietorakenteita, mutta tällä kerralla ne toteutetaan itse. Tuleeko itsetoteutetuista tietorakenteista yhtä tehokkaita? Jos ei, niin miksi ei? On syytä vertailla itsetoteutettuja algoritmeja valmiisiin. Tavoitteena on toteuttaa itse algoritmit, joilla on odotetut aika- ja tilavaativuudet.

Dijkstran algoritmissa tavoitteena on O(|V|+|E|log|V|) aikavaativuus.
A-Star algoritmissa tavoitteena on sama O(|V|+|E|log|V|) aikavaativuus.
Molempien algoritmien tulisi toimia tässä aikavaativuusluokassa. (1)

Ohjelmalle annetaan ascii-muodossa kenttä ja kaksi sen pistettä. Kenttää käsitellään ohjelmassa kaksiulotteisena taulukkona. Tästä saadaan luettua verkkoalgoritmien vaatimat vierussolmut. Kenttä mallinnetaan ohjelmassa painollisena suuntaamattomana verkkona. Kentässä on erilaisia merkkejä merkiksi erilaisista maastoista. Tavoitteena on löytää nopein reitti annetun kahden pisteen välillä. Valmis polku merkataan kenttään ja palautetaan käyttäjälle.

Jos aikaa riittää, voi esimerkiksi A-star -algoritmia kokeilla erilaisilla heuristiikoilla. Erilaisia maastoja voi lisätä kenttiin.

Lähde:
1.
Tietorakenteet ja algoritmit -kurssimateriaali 2015,
http://www.cs.helsinki.fi/u/floreen/tira2015/sivut351-638.pdf, luettu 15:15, 11.5.2015

